 "input_text":"ስለ በደብረ ብርሃን ከተማ እስከ እኩለ ቀን የቆየ የተኩስ ልውውጥ ተካሄደ",
     "target_text":`በደብረ ብርሃን ከተማ ረቡዕ ከንጋት እስከ ቀኑ አጋማሽ የቆየ የተኩስ ልውውጥ መካሄዱን የከተማዋ ከንቲባ እና ነዋሪዎች ለቢቢሲ ተናገሩ።
     በከተማዋ እንቅስቃሴ መቆሙን ነዋሪዎች የተናገሩ ሲሆን በደብረ ብርሃን በሚገኙ የባለ ሶስት እግር (ባጃጅ) ተሽከርካሪዎች ላይም ለሁለት ቀናት የሚቆይ እገዳ ተጥሏል።
     ከአዲስ አበባ ከተማ 130 ኪሎ ሜትር ገደማ ርቀት ላይ በምትገኘው ደብረ ብርሃን ከተማ ረቡዕ ታህሳስ 24፤ 2016 ዓ.ም “በተለያዩ አቅጣጫዎች” የተኩስ ልውውጥ መሰማት የጀመረው ከጠዋት አንድ ሰዓት ገደማ ጀምሮ መሆኑን ሶስት የደብረ ብርሃን ከተማ ነዋሪዎች ለቢቢሲ ገልጸዋል።
     የደብረ ብርሃን ከተማ ተቀዳሚ ከንቲባ አቶ በድሉ ውብሸት በከተማዋ የተኩስ ልውውጥ መካሄዱን ለቢቢሲ ያረጋገጡ ሲሆን ዝርዝር መረጃ ግን ከመስጠት ተቆጥበዋል።
     በከተማዋ ውስጥ የተኩስ ልውውጥ የነበረው “አልፎ አልፎ” እንደነበር የሚናገሩት ተቀዳሚ ከንቲባው፤ በአሁኑ ሰዓት ይህ ተኩስ በቁጥጥር ስር መዋሉን ገልጸዋል።
     አቶ በድሉ የተኩስ ልውውጡ በማን መካከል እንደተደረገ ባይገልጹም ሁለት የከተማዋ ነዋሪዎች የተኩስ ልውውጥ የተካሄደው በክልሉ በሚንቀሳቀሱት የፋኖ እና በአማራ ክልል የአድማ ብተና ኃይሎች መካከል እንደሆነ ተናግረዋል።
     አንድ ነዋሪ በበኩላቸው ከረፋዱ አራት ሰዓት ገደማ በኋላ የመከላከያ ሰራዊት ወደ ከተማዋ መግባቱን ጠቅሰዋል።
     በከተማዋ በተካሄደው የተኩስ ልውውጥ ቁጥራቸው በውል ያልታወቀ ሰዎች ህይወት ማለፉን ቢቢሲ ያነጋገራቸው ሁለት ነዋሪዎች ገልጸዋል።
     አንድ የከተማዋ ነዋሪ “በተለይ ኡራኤል አካባቢ እና በአንኮበር መስመር ላይ የተኩስ ልውውጦች ነበሩ። በእሱም በተባባሪ ጥይት የተወሰኑ ሰዎች ህይወታቸው አልፏል” ሲሉ የደረሰውን ጉዳት ገልጸዋል።
     ሌላ ነዋሪ በበኩላቸው “ሁለት ወይም ሶስት” ሰዎች ስለመሞታቸው “መረጃው እንዳላቸው” ተናግረዋል።
     ይሁንና ቢቢሲ የሰዎች ህይወት ስለማለፉ ከሌላ አካል አላረጋገጠም። ቢቢሲ የሰው ህይወት ስለማለፉ ከከተማዋ ተቀዳሚ ከንቲባ እንዲሁም ከደብረ ብርሃን ኮምፕርሄንሲቭ ስፔሻላይዝድ ሆስፒታል መረጃ ለማግኘት ያደረገው ጥረት አልተሳካም።
     “ካሳ ሳይተላለፍልን መሬታችን እየታረሰ ነው” - በገበታ ለትውልድ ፕሮጀክት ከይዞታቸው የሚነሱ የሐይቅ ከተማ አርሶ አደሮ
     የደብረ ብርሃን ከተማ ነዋሪዎቹ እንደሚያስረዱት የተኩስ ልውውጡ የተካሄደው በተለያዩ የከተማዋ መግቢያ አካባቢዎች ላይ ነው።
     በሶስት አቅጣጫዎች ተኩስ እንደነበር የሚናገሩ አንድ የከተማዋ ነዋሪ “[የተኩስ ልውውጥ የተካሄደባቸው] በከተማዋ መግቢያ የሚገኙ አካባቢዎች ናቸው። በማረሚያ ቤት በኩል ያለው አካባቢ ወደ ደሴ መውጫ ነው። [ሌላኛው ተኩስ የተሰማበት] አንሳስ ማርያም ወደ አንኮበር መውጫ ነው። ሶስተኛው ደግሞ ወደ መራቢቴ መውጫ ነው። በእነዚህ አቅጣጫዎች ተኩስ ነበር” ብለዋል።
     “ማረሚያ ቤት” ተብሎ በሚጠራው አካባቢ ነዋሪ የሆኑት እኚህ ግለሰብ፤ በዚህ አካባቢ ከረፋዱ አራት ሰዓት ጀምሮ በከባድ መሳሪያ የታገዘ የተኩስ ልውውጥ መካሄዱን ገልጸዋል።
     ሌላ የከተማይቱ ነዋሪ በበኩላቸው ተኩስ የነበረው  ዙሪያውን  እንደሆነ በመጥቀስ ተመሳሳይ ሐሳብ አንስተዋል።
     እንደ ነዋሪው ገለጻ ኡራኤል፣ አንኮበር መውጫ እንዲሁም 02፣ 03 እና 08 አካባቢዎች የተኩስ ልውውጥ ተካሂዷል።
     ቢቢሲ ያነጋገራቸው ሶሰት ነዋሪዎች እንደሚገልጹት የተኩስ ልውውጡ ከጠዋት ጀምሮ የተሰማ ቢሆንም ተኩሱ በየመሃሉ ጋብ የሚልባቸው ጊዜያት ነበሩ።
     አንድ ነዋሪ፤ “[ተኩሱ] በየጊዜው የሚነሳ አይነት ነው። ግን ሲጀምር ደግሞ ምልልስ ያለው አይነት ነው። የተፋዘዘ ነገር ሳይሆን ቆየት ብሎ ይነሳል ግን በጣም 'አክቲቭ' የሆነ ድባብ አለው” ሲሉ የተኩስ ልውውጡ በተደጋጋሚ ሲነሳ መቆየቱን ጠቁመዋል።
     በደብረ ብርሃን ከተማ ውስጥ የተሰማው ይህ የተኩስ ልውውጥ ከቀኑ ስድስት ሰዓት ገደማ ጀምሮ መቆሙን ነዋሪዎቹ አስረድተዋል። በከተማዋ ያለው እንቅስቃሴ ግን እስካሁን ድረስ መቆሙን ነዋሪዎቹ ገልጸዋል።
     በከተማዋ የሚገኙ ባንኮች፣ መደብሮች እንዲሁም ሌሎች አገልግሎት ሰጪ ተቋማት ዝግ መሆናቸውን ሶስቱም ነዋሪዎቹ አረጋግጠዋል።
     የደብረ ብርሃን ከተማ አስተዳደር በበኩሉ ዛሬ ባወጣው መግለጫ የከተማዋ ኮማንድ ፖስት በባለ ሶሰት እግር ተሽከርካሪዎች (ባጃጅ) ላይ የእንቅስቃሴ ገደብ መጣሉን አስታውቋል።
     ይህ የእንቅስቃሴ ገደብ እስከ ነገ ሐሙስ ታህሳስ 25፤ 2016 ድረስ የሚቆይ መሆኑን የገለጸው የከተማ አስተዳደሩ፤ “የባጃጅ አሽከርካሪዎች በተጠቀሱት ቀናቶች ከማሽከርከር ወይም ከእንቅስቃሴ እንድትቆጠቡ እንገልጻለን” ሲል አሳስቧል።`,

     "input_text":"በዚህ ስምምነት የሚጎዳ ማንም ሃገር የለም፤ ሕግም አልተጣሰም የኢትዮጵያ ኮሚዩኒኬሽን አገልግሎት",
     "target_text":`የኢትዮጵያ መንግስት ለሶማሊላንድን ዕውቅና መስጠትን በተመለከተ አቋም ለመያዝ መስማማቱን አስታውቋል።
     የኢትዮጵያ መንግስት ሶማሊላንድን ዕውቅና ማግኘት በተመለከተ ጉዳዩን “በጥልቀት አጢኖ አቋም ለመውሰድ” መስማማቱን የመንግስት ኮሙኒኬሽን አገልግሎት አስታወቀ።
     የመንግሥት ኮሚዩኒኬሽን አገልግሎት ረቡዕ 24/2016 ባወጣው መግለጫ በቅርቡ ኢትዮጵያና ሶማሊላንድ የደረሱት ስምምነት "ማንንም የሚጎዳ አይደለም፤ ሕግም አልተጣሰም" ብሏል።
     ኢትዮጵያ እና ሶማሊላንድ ከትላንት በስቲያ ሰኞ ታህሳስ 22፤ 2016 ዓ.ም. በጋራ ለመሥራት ከስምምነት መድረሳቸው ይታወሳል።
     መግለጫው ስምምነቱ የሁለቱንም ወገኖች ታሪካዊ ጥያቄዎች የሚመልስ” መሆኑንም ገልጿል።
     ሁለቱ መንግስታት በአዲስ አበባ ከተማ የተፈራረሙት የስምምነት ሰነድ “ለኢትዮጵያ በኤደን ባህረሰላጤ ላይ ዘላቂና አስተማማኝ የባህር ኃይል ቤዝና ኮሜርሻል ማሪታይም አገልግሎት የምታኝበትን ዕድል የሚያስገኝ” መሆኑን ዛሬ ዕኩለ ቀን በወጣው መግለጫ ላይ ተመላክቷል።
     ሶማሊላንድ ደግሞ “ከኢትዮጵያ አየር መንገድ ከሊዙ የሚታሰብ ድርሻ” እንደሚኖራት በመግለጫው ሰፍሯል።
     የመንግስት ኮሚዩኒኬሽን አግልግሎት የዛሬውን መግለጫ የጀመረው የሶማሊላንድን የቅኝ ግዛት እና ደህረ ቅኝ ግዛት ታሪክ በማተት ነው።
     መግለጫው ከአውሮፓውያኑ 1991 ወዲህ ሶማሊላንድ “ነጻነቷን አውጃ በተከታታይ ሰላማዊ ምርጫ ሰከን ያለ የመንግስት ቅይይር በማካሄድ ላይ ለ30 ዓመታት ዲሞክራሲን በመለማማድ ላይ ትገኛለች” ሲሉ ራስ ገዝ አስተዳደር የሆነችውን ሶማሊላንድ አሞግሷታል።
     ራስ ገዝ አስተዳደሯ እስካሁን እውቅና አለማግኘቷን ያስታወሰው መግለጫው ይህ ቢሆንም ግን “የወደብ አገልግሎትና ልማትን ጨምሮ ከአንዳንድ ሀገራት ጋር ስምምነት ፈርማለች” ሲል የትላንት በስቲያው ስምምነት የመጀመሪያዋ አለመሆኑን አስገንዝቧል።
     ኢትዮጵያን ጨምሮ አንዳንድ ሀገራት በሐርጌሳ ቆንጽላ ጽህፈት ቤት ከፍታው እንደሚንቀሳቀሱ የጠቆመው የመንግስት ኮሚዩኒኬሽን፤ በኢትዮጵያ እና በሶማሊላንድ መካከል ቆየት ያለ የትብብር ስምምነት እንደነበር አስታውሷል።
     ሰኞ ዕለት በጠቅላይ ሚኒስትር ዐቢይ አሕመድ እና በፕሬዝዳንት ሙሴ ቢሂ አብዲ የተፈራረሙት ስምምነት ይህኑ ወዳጅነት ለማጠናከር የተደረገ ጥረት አካል መሆኑን መግለጫው አክሏል።
     በተጨማሪም ስምምነቱ ፤ “የሁለቱንም ወገኖች ታሪካዊ የሚባሉ ጥያቄዎችን በሚመልስ፥ ዝርዝር፥ ግልጽ እና ስትራቴጂክ አጋርነትን በዘላቂነት ለመገንባት የሚያስችል ነው” ብሎታል።
     መግለጫው “በሶማሊላንድ በኩል ማንም አገር እየፈለገ ሊከውናቸው የማይችሉ ጥያቄዎቻቸውን የሚመልስ ሲሆን ከማንም ሀገር ሊያገኙ የማይችሉትን እገዛና ሽርክና ያጎናጽፋቸዋል” ሲል ሶማሊላንድ ከስምምነቱ የምታገኘውን ጥቅም አብራርቷል።
     ይህ የሁለቱ መንግስታት ስምምነት የሶማሊያ መንግስትን ክፉኛ አስቆጥቶ የሀገሪቱ ካቢኔ አስቸኳይ ስብሰባ እንዲጠራ አስገድዶታል።
     ከዚህ አስቸኳይ ስብሰባ በኋላ በአዲስ አበባ የሚገኙትን የሀገሪቱን አምባሳደር አብዱላሂ ዋርፋን ወደ ሞቃዲሾ ጠርቷል።
     ከዚህ በተጨማሪም የሁለቱ መንግስታት ስምምነት “ህጋዊ መሰረት የሌለው እና ተፈጻሚ ሊሆን የማይችል ነው” ብሎታል። የሶማሊያ መንግስት ይህን ይበል እንጂ ኢትዯጵያ መንግስት ዛሬ ባወጣው መግለጫ፤ “በዚህ ስምምነት የሚጎዳ አካልም ሆነ ሀገር የለም የተጣሰ ህግና የተሰበረ እምነትም የለም” ብሏል።
     በርበራ ወደብየፎቶው ባለመብት,DP WORLD
     በተያያዘ ዜና የምስራቅ አፍሪካ መንግሥታት በይነ መንግሥት [ኢጋድ] ባወጣወ መግለጫ በኢትዮጵያና በሶማሊያ መንግሥታት መካከል የተፈጠረው አለመግባባት እንዳሳሰበው ገልጧል።
     የኢጋድ ዋና ፀሐፊ የሆኑት ወርቅነህ ገበየሁ [ዶ/ር] ሁኔታውን እየተከታተሉት እንዳለና ሁኔታው በቀጣናው መረጋጋት ላይ የሚያመጣውን ጫና እንደሚረዱ መግለጫው ያትታል
     ሁለቱ እህትማማች ሃገራት በኢጋድ መርሕ መሠረት ችግራቸውን በሰላማዊ መንገድ እንዲፈቱ መግለጫውን ጥሪ አቅርቧል።
     ይህን የኢጋድ ማሳሰቢያ ተከትሎ የሶማሊያ መንግሥት መግለጫ ያወጣ ሲሆን የሶማሊያ መንግሥት በኢጋድ መግለጫ እንዳልተደሰተ መግለጥ ይወዳል ብሏል።
     የሶማሊያ ውጭ ጉዳይ ሚኒስትር ያወጣው መግለጫ ኢጋድ የኢትዮጵያ መንግሥት የሶማሊያ መንግሥትን ሉዓላዊነት የተጋፋበትን ድርጊት አልኮነነም ሲል የበይነ መንግሥታቱን ድርጅት ወቅሷል።
     የሶማሊያ መንግሥት የኢጋድ ዋና ፀሐፊ ያወጡትን መግለጫ ይቃወማል። መግለጫው ለኢትዮጵያ መንግሥት ያደላ እንደሆነ ያምናል። ዋና ፀሐፊው ይቅርታ ጠይቀው መግለጫውን ሰርዘው ትክክለኛ እርምጃ ይወስዳሉ ብለን እናስባለን።
     ኢትዮጵያ እና ሶማሊላንድ የገቡትን ስምምነት ተከትሎ የአውሮፓ ሕብረትም መግለጫ ያወጣ ሲሆን የሶማሊያን ሉዓላዊነት ማክብር አስፈላጊ ነው ብሏል።` ,

     "input_text":"ግብጽ ከኢትዮጵያ ጋር ውዝግብ ውስጥ ከገባችው ሶማሊያ ጎን እንደምትቆም አስታወቀች",
     "target_text":`የግብጽ ፕሬዝዳንት አብዱል ፋታህ አል-ሲሲ ከኢትዮጵያ ጋር ውዝግብ ውስጥ ለገባችው ሶማሊያ ድጋፍ እንደሚያደርጉ ገለጹ።
     ኢትዮጵያ ከሶማሊያ ተገንጥላ ራስ ገዝ ከሆነችው ሶማሊላንድ ጋር የባሕር በር ማግኘት የሚያስችላትን የመግባቢያ ሠነድ ከትናንት በስቲያ ሰኞ ታኅሣሥ 22/2016 ዓ.ም. መፈራረሟ ይታወሳል።
     ይህ ስምምነት ኢትዮጵያ በቀይ ባሕር ላይ ለወደብ እና ለጦር ሠፈር ልማት የሚውል 20 ኪሎ ሜትር የባሕር ጠረፍ እንድታገኝ የሚያስችላት ሲሆን በምላሹ ሶማሊላንድ ከኢትዮጵያ አየር መንገድ ድርሻ እንዲሁም እንደ አገር ከአዲስ አበባ እውቅና እንደምታገኝ ተዘግቧል።
     ሶማሊላንድ እአአ 1991 ራሷን ከሶማሊያ ገንጥላ ነጻ አገር መሆኗን ብታውጅም፤ እስካሁን ደረስ ከየትኛው ሀገር እንዲሁም ዓለም አቀፍ ተቋም እንደ ሀገር የሚያስቆጥራትን እውቅና አላገኘችም።
     ኢትዮጵያ እና ሶማሊላንድ ይህን የጋራ የመግባቢያ ሠነድ ታሪካዊ ሲሉ ቢገልጹትም በሶማሊያ በኩል ጠንካራ ትችት ተሰንዝሮበታል።
     የሶማሊያ መንግሥት ሶማሊላንድ የፌደራል መንግሥቱ አንድ አካል መሆኗን ገልጾ፤ ስምምነቱንም “በሶማሊያ ነጻነት፣ ሉዓላዊነት፣ የግዛት አንድነት እና የሶማሊያ ፌደራላዊ ሪፐብሊክ ላይ የተቃጣ ጥቃት ነው” ብሎታል።
     ከዚህ በተጨማሪም የሶማሊያ መንግሥት ተመድ፣ የአፍሪካ ኅብረት፣ የእስላማዊ ትብብር ድርጅት፣ የአረብ ሊግ፣ የምስራቅ አፍሪካ በየነ መንግሥታት (ኢጋድ) እና ሌሎች ቀጠናዊ እና ዓለም አቀፍ ድርጅቶች ከሶማሊያ ጎን እንዲቆሙ እና ኢትዮጵያ በዓለም አቀፍ ሕጎች ተገድባ እንድትቆይ ጫና እንዲያሳድሩ ጥሪ አቅርቦ ነበር።
     ይህን ተከትሎ የሶማሊያ ፕሬዝዳንት ሐሰን ሼይክ ሞሐሙድ ከግብጽ ፕሬዝዳንት እና ከኳታር መሪ ጋር በስልክ ተነጋግረዋል
     የግብጽ ፕሬዝዳንት ቃል አቀባይ አሕመድ ፋሚ ሁለቱ መሪዎች በስልክ በነበራቸው ውይይት ላይ አል-ሲሲ “ግብጽ ከሶማሊያ ጎን ለመቆም ያላትን ጠንካራ አቋም” ገልጸዋል ብለዋል።
     ቃል አቀባዩ ጨምረውም “የሶማሊያን ደኅንነት እና መረጋጋት ለመደገፍ” ግብጽ ድጋፍ እንደምታደርግ አል-ሲሲ በስልክ ውይይቱ ወቅት መናገራቸውን፣ እንዲሁም ሁለቱ መሪዎች “በቀጠናው ስላሉ ለውጦች” እና የሁለትዮሽ ግንኙነቶች ዙሪያ ውይይት ማድረጋቸውን ቃል አቀባዩ ጨምረው ገልጸዋል።
     ፕሬዝዳንት ሐሰን ሼይክ ሞሐሙድ ከኳታሩ ኢሚር ተሚም ቢን ሐማድ ጋር መነጋገራቸውን የፕሬዝዳንቱ ጽ/ቤት አስታውቋል።
     የሶማሊያ ፕሬዝዳንት ጽ/ቤት ሁለቱ መሪዎች በሁለትዮሽ እና የጋራ ፍላጎቶች በሆኑ ቀጠናዊ ግንኙነቶች ላይ መወያየታቸውን ገልጿል።
     ከዚሁ ጋር በተያያዘ የአውሮፓ ኅብረት የስምምነቱን መፈረም አስመልክቶ ባወጣው አጭር መግለጫ፣ የፌደራል ሪፐብሊክ ኦፍ ሶማሊያ ሕገ-መንግሥት እንዲሁም የአፍሪካ ኅብረት እና የተባበሩት መንግሥታት ድርጅት ቻርተሮች መሠረት የአገሪቱን አንድነት፣ ሉዓላዊነት እና የግዛት አንድነት ማክበር ጠቃሚ መሆኑን ለማስታወስ እንወዳለን ብሏል።
     የሕብረቱ ቃል አቀባይ በኩል ትናንት የወጣው መግለጫ በአፍሪካ ቀንድ ሰላም እና መረጋገትን ለማስፈን የሶማሊያ ሉዓላዊነትን ማክበር ቁልፍ ነው ብሏል።`,

     "input_text":"የኢትዮጵያ የባሕር በር የማግኘት ጉዳይ ለጎረቤት አገራት ምን ማለት ነው?",
     "target_text":`ለኢትዮጵያ የባሕር ጠረፍ የሚሰጠውን ስምምነት ኢትዮጵያ እና ራስ ገዝ አስተዳደር የሆነችው ሶማሊላንድ መፈራረማቸው ሶማሊያ በእጅጉ አስቆጥቷል።
     ኢትዮጵያ እና ሶማሊላንድ ለተፈራረሙትን የመግባቢያ ሠነድ ምላሽ ይሆን ዘንድ ሶማሊያ በአዲስ አበባ ያሉ አምባሳደሯን ወደ ሞቃዲሹ ጠርታለች።
     የሶማሊያ መንግሥት ቃል አቀባይ ስምምነቱ የሶማሊያን ሉዓላዊነት እና የግዛት አንድነት የሚጥስ በመሆኑ አጥብቀን እንቃወመዋለን ሲሉ ለቢቢሲ ተናግረዋል
     የሶማሊያ ጠቅላይ ሚንስትር ሐምዛ አብዲ ባሬ በበኩላቸው ለቢቢሲ ሲናገሩ፣ የሶማሊያ ሕዝብ እንዲረጋጋ ጥሪ አቅርበዋል።
     ጠቅላይ ሚንስትሩ፤ “የሶማሊ ሕዝብ እንዲረጋጋ አሳስባለሁ፤ አንድ ላረጋግጥላችሁ የምፈልገው አገራችንን እንደምንከላከል ነው። የትኛውም መሬታችን፣ የባሕር ወይም የአየር ክልላችን አይጣስም። በየትኛውም ሕጋዊ አማራጭ እንከላከላለን።” ብለዋል።
     ጠቅላይ ሚንስትር ሐምዛ ጨምረውም “በሰሜንም ይሁን በደቡብ ባለው ሕዝባችን ድጋፍ አገራችንን መከላከል እንደምንችል እርግጠኛ ነኝ” ብለዋል።
     ሶማሊላንድ እአአ 1991 ላይ ከሶማሊያ ተነጥላ ሉዓላዊት አገር መሆኗን ብታውጅም የተባበሩት መንግሥታት ድርጅት እና የአፍሪካ ኅብረትን ጨምሮ የትኛውም አገር እውቅና አልሰጣትም።
     አፍሪካ ሕብረት ውስጥ ተጽእኖ ፈጣሪ በሆነችው ኢትዮጵያ እውቅና ማግኘት ለሶማሊላንድ ትልቅ የዲፕሎማሲ ድል ሊሆን የሚችለውም ለዚህ ነው።
     የሶማሊያ መንግሥት የኢትዮጵያ እና ሶማሊላንድ ስምምነት ተፈጻሚ ሊሆን አይችልም አለ
     አንድ ግልጽ መሆን ያለበት ነገር እስካሁን ድረስ በሶማሊላንድ እና ኢትዮጵያ መካከል በሕግ የሚጸና ስምምነት አልተካሄደም።
     በሁለቱ መንግሥታት መካከል የተፈረውም የመግባቢያ ሠነድ ወደፊት ለሚደርሱት ስምምነት መደራደሪያ የሚሆናቸው መነሻ ነጥብ ነው።
     የመግባቢያ ሠነድ ከተፈረመ በኋላ በተሰጠው ጋዜጣዊ መግለጫ የኢትዮጵያ ጠቅላይ ሚንስትር የብሔራዊ ደኅንነት አማካሪ አምባሳደር ሬድዋን ሁሴን ዝርዝር ጉዳዮች ላይ ንግግር ተደርጎ ስምምነቱ በአንድ ወር ውስጥ ሊጠናቀቅ እንደሚችል ጠቁመዋል።
     ኢትዮጵያ ከሶማሊላንድ ጋር የደረሰችው ስምምነት ከፍተኛ የንግድ እንቅስቃሴ ከሚደረግበት ቀጠና ብዙ ተጠቃሚ እንደሚያደርጋት ምንም ጥያቄ የለውም።
     ይሁን እንጂ የ120 ሚሊዮን ሕዝባ ባለቤት ለሆነችው ወደብ አልባ አገር የባሕር ጠረፍ መስጠት ለአዲስ አበባ እና ለጎረቤት አገራት ምን ማለት ነው?
     ኢትዮጵያ
     ከባሕር ለሚዋሰኑ አገራት 20 ኪሎ ሜትር የባሕር ጠረፍ ትልቅ ላይመስል ይችላል። በዓለም ከፍተኛ የሕዝብ ቁጥር ኖሯት የባሕር በር ለሌላት እና ለወጪ ገቢ ምርቶቿ ከፍተኛ የወደብ ኪራይ ለምትከፍለው ኢትዮጵያ ግን 20 ኪሎ ሜትር የባሕር ጠረፍ ትልቅ ዋጋ አለው።
     ኢትዮጵያ 95 በመቶ የሚሆነውን የወጪ ገቢ ምርቶቿን የምታንቀሳቅሰው 31 ኪሎ ሜትር በተዘረጋው የጂቡቲ ወደብ ነው።
     ጠቅላይ ሚንስትር ዐቢይ አሕመድ ጥቅምት ወር ላይ በሕዝብ ተወካዮች ምክር ቤት ቀርበው ለኢትዮጵያ የባሕር በር ማግኘት “የሕልውና ጉዳይ ነው” ሲሉ ተናግረው ነበር።
     ኢትዮጵያ የባሕር በር ባለቤት ለመሆን ጽኑ የሆነ ፍላጎትን የምታሳየው ለባሕር ላይ ንግድ ብቻ ላይሆን ይችላል። አገሪቱ በአንድ ወቅት በምጽዋ እና አሰብ ላይ የባሕር ኃይል ባለቤት ነበረች።
     ይሁን እንጂ ኤርትራ እአአ 1993 ከኢትዮጵያ ተለይታ ነጻ አገር ስትሆን፣ኢትዮጵያ ወደቦቿን እና የባሕር ጠረፏን አጣች።
     ጠቅላይ ሚንስትር ዐቢይ አሕመድየፎቶው ባለመብት,GETTY IMAGES
     የምስሉ መግለጫ,
     ጠቅላይ ሚንስትር ዐቢይ አሕመድ
     ኢትዮጵያ የባሕር ኃይሏን መመለስ ለምን አስፈለጋት?
     የቀድሞ በኢትዮጵያ የአሜሪካ አምባሳደር ዴቪድ ሺን እንደሚሉት ከሆነ ኢትዮጵያ ከሶማሊላንድ ጋር የመግባቢያ ሠነድ የፈረመችበት ዋነኛ ምክንያት የባሕር ላይ ወታደራዊ ጦር ሠፈር ለመገንባት ፍላጎት ስላላት ነው ይላሉ።
     አምባሳደር ዴቪድ ለቢቢሲ ሲናገሩ፤ ኢትዮጵያ በቀይ ባሕር ወይም በኤደን ባሕረ ሰላጤ የባሕር ኃይል መገንባት ትፈልጋለች።
     “ሶማሊላንድ በኤደን ባሕረ ሰላጤ 20 ኪሎ ሜትር የባሕር ጠረፍ በሊዝ ትሰጣለች ኢትዮጵያም [ጦር ሰፈር] ታቋቁማለች። እንዲሁም ሶማሊላንድ ምርቶችን የምትልከበት እና የምታስገባበትን በርበራ ወደብን ኢትዮጵያ ልትጠቀም ትችላለች። ይህ ግን (የስምምነቱ) ዋነኛ ዓላማ አይመስለኝም። ወታደራዊ ወይም የባሕር ኃይል ለመመስረት ካለ ፍላጎት የመጣ ይመስለኛል።” ብለዋል።
     በአትላንቲክ ካውንስል አፍሪካ ሴንተር ባልደረባ የሆኑት ማይክል ሹርኪን ደግሞ ኢትዮጵያ የባሕር በር ፍላጎቷን ከኤርትራ ጋር ጦርነት ከፍታ ከማግኘት ይልቅ ሶማሊያን ቢያስቆጣም የተሻለ ያለችውን አማራጭ ወስዳለች ይላሉ።
     ማይክል ኢትዮጵያ ለባሕር በር ስትል ከኤርትራ ጋር ጦርነት ውስጥ ከመግባት ይልቅ ለሶማሊላንድ የሚገባትን እውቅና መስጠትን መርጣለች ይላሉ።
     “ኢትዮጵያ የባሕር በር ለማግኘት ጽኑ ፍላጎት አላት” የሚሉት ማይክል፤ የባሕር በር ለማግኘት ሲባል ለሶማሊላንድ እውቅና መስጠት ሊያስከትል የሚችለውን አደጋ ቀድሞ ከግምት በማስገባት የተወሰደ አማራጭ ነው ይላሉ።
     “እውነት ነው ይህ ይህ ሶማሊያን ሊያስቆጣ ይችላል፤ ነገር ግን ከኤርትራ ጋር ጸብ ውስጥ ከመግባት ያነሰ አደጋ አለው” ብለዋል።`,

     "input_text":"የአውሮፓ ኅብረት የሶማሊያን የግዛት አንድነት ማክበር ያስፈልጋል አለ",
     "target_text":`ኢትዮጵያ እና ራስ ገዟ ሶማሊላንድ ለኢትዮጵያ የባሕር ጠረፍ ያስገኛል የተባለ የመግባቢያ ሠነድ መፈራረማቸውን ተከትሎ የአውሮፓ ኅብረት የሶማሊያን ሉዓላዊነት ማክብር አስፈላጊ ነው አለ።
     የአውሮፓ ኅብረት የስምምነቱን መፈረም አስመልክቶ ባወጣው አጭር መግለጫ የፌደራል ሪፐብሊክ ኦፍ ሶማሊያ ሕገ-መንግሥት እንዲሁም የአፍሪካ ኅብረት እና የተባበሩት መንግሥታት ድርጅት ቻርተሮች መሠረት የአገሪቱን አንድነት፣ ሉዓላዊነት እና የግዛት አንድነት ማክበር ጠቃሚ መሆኑን ለማስታወስ እንወዳለን ብሏል።
     በአውሮፓ ኅብረት ቃል አቀባይ በኩል ትናንት የወጣው መግለጫ በአፍሪካ ቀንድ ሰላም እና መረጋገትን ለማስፈን የሶማሊያ ሉዓላዊነትን ማክበር ቁልፍ ነው ብሏል።
     ኢትዮጵያ ከሶማሊያ ተገንጥላ ራስ ገዝ ከሆነችው ሶማሊላንድ ጋር የባሕር በር ማግኘት የሚያስችላትን የመግባቢያ ሠነድ ከትናንት በስቲያ ሰኞ ታኅሣሥ 22/2016 ዓ.ም. መፈራረሟ ይታወሳል።
     ይህ ስምምንት ኢትዮጵያ በቀይ ባሕር ላይ ለወደብ እና ለጦር ሰፈር ልማት የሚውል 20 ኪሎ ሜትር የባሕር ጠረፍ እንድታገኝ የሚያስችላት ሲሆን በምላሹ ሶማሊላንድ ከኢትዮጵያ አየር መንገድ ድርሻ እንዲሁም እንደ አገር ከአዲስ አበባ እውቅና እንደምታገኝ ተዘግቧል።
     የኢትዮጵያ የባሕር በር የማግኘት ጉዳይ ለጎረቤት አገራት ምን ማለት ነው?
     ከስምምነቱ መፈረም በኋላ የሶማሊላንድ ፕሬዝዳንት ሙሴ ቢሂ ኢትዮጵያ “ለሪፐብሊክ ኦፍ ሶማሊላንድ በይፋ ዕውቅና በመስጠት የመጀመሪያዋ አፍሪካዊ አገር ትሆናለች” ብለዋል።
     የፊርማ ስነ-ስርዓቱ በተከናወነ ወቅት ኢትዮጵያ የባሕር በር ለማግኘት ለሶማሊላንድ ዕውቅና እንደምትሰጥ በኢትዮጵያ በኩል የተባለ ነገር ባይኖርም ትናንት ማክሰኞ ታኅሣሥ 23/2016 ዓ.ም. ራስ ገዟ ሶማሊላንድ እንደ ሀገር የሚያስቆጥራትን “ዓለማ አቀፋዊ ዕውቅና” ከኢትዮጵያ ለማግኘት ከስምምነት ላይ መድረሷን በመግለጽ ያወጣችውን መግለጫ የኢትዮጵያ መንግሥት እንደሚቀበለው የውጭ ጉዳይ ሚኒስቴር ሚኒስትር ዲኤታ አምባሳደር ምስጋኑ አርጋ አስታውቀዋል።
     ኢትዮጵያ እና ሶማሊላንድ ይህን የጋራ የመግባቢያ ሠነድ ታሪካዊ ሲሉ ቢገልጹትም በሶማሊያ በኩል ጠንካራ ትችት ተሰንዝሮበታል።
     የሶማሊያ መንግሥት ሶማሊላንድ የፌደራል መንግሥቱ አንድ አካል መሆኗን ገልጾ፤ ስምምነቱንም “በሶማሊያ ነጻነት፣ ሉዓላዊነት፣ የግዛት አንድነት እና የሶማሊያ ፌደራላዊ ሪፐብሊክ ላይ የተቃጣ ጥቃት ነው” ብሎታል።
     ኢትዮጵያ እና ሶማሊላንድ የመግባቢያ ሠነዱን መፈራረማቸውን ተከትሎ የሶማሊያ መንግሥት ካቢኔ አስቸኳይ ስብሰባ ተቀምጦ ባወጣው መግለጫ የመንግሥታቱ ድርጅት የጸጥታው ምክር ቤት እና የአፍሪካ ኅብረት በጉዳዩ ላይ በአስቸኳይ ስብሰባ እንዲያደርጉ አሳስቧል።
     ከዚህ በተጨማሪም የሶማሊያ መንግሥት ተመድ፣ የአፍሪካ ኅብረት፣ የእስላማዊ ትብብር ድርጅት፣ የአረብ ሊግ፣ የምስራቅ አፍሪካ በየነ መንግሥታት (ኢጋድ) እና ሌሎች ቀጠናዊ እና ዓለም አቀፋ ድርጅቶች ከሶማሊያ ጎን እንዲቆሙ እና ኢትዮጵያ በዓለም አቀፍ ሕጎች ተገድባ እንድትቆይ ጫና እንዲያሳድሩ ጥሪ አቅርቧል።`,
     
     "input_text":"ከኢትዮጵያ ጋር የመግባቢያ ሠነድ ስለፈረመችው ሶማሊላንድ በጥቂቱ",
     "target_text":`ራስ ገዟ ሶማሊላንድ በኤደን ባሕረ ሰላጤ ላይ የምትገኝ ከፊል በረሃማ የሆነች አካባቢ ናት።
     የሶማሊያ ወታደራዊ መሪ የነበሩት ሲያድ ባሬ እኤአ በ1991 ከሥልጣን ከተወገዱ በኋላ ነጻ አገር መሆኗን አውጃለች።
     ይህ ውሳኔ የተሰማው በሲያድ ባሬ አገዛዝ ዘመን ነጻነታቸውን ለማግኘት ሽምቅ ውግያ ሲያካሄዱ የነበሩ ታጣቂዎች ረዥም የትጥቅ ትግል ካደረጉ በኋላ ነው።
     በዚህ የሶማሊያ የእርስ በእርስ ግጭት በሺዎች የሚቆጠሩ ሲገደሉ ከተሞች ደግሞ ሙሉ በሙሉ ወድመዋል።  
     ምንም አንኳ ከየትኛውም የዓለም አገር እውቅና ባታገኝም ሶማሊላንድ የራሷ የፖለቲካ ሥርዓት፣ የመንግሥት ተቋማት፣ ወታደራዊ እና የፖሊስ ኃይል እንዲሁም የራሷ መገበያያ ገንዘብ አላት።
     ከዚህ ቀደም በታሪኳ ዘለግ ላለ ጊዜ በእንግሊዝ የሞግዚት አስተዳደር ሥር የነበረችው ሶማሊላንድ በሶማሊያ የሚካሄደውን ጦርነት፣ ግጭት ሁሉ ማምለጥ ችላለች።
     ጠቅላይ ሚንስትር ዐቢይ አሕመድ እና የሶማሌላንድ ፕሬዝዳንት ሙሴ ቢሂ አብዲ
     የራስ ገዟ አገር ሶማሌላንድ ፕሬዝዳንት ሙሴ ቢሂ አብዲ ናቸው።
     ሙሴ ቢሂ አብዲ በኅዳር ወር፣ 2017 ዓ/ም ተመርጠው ሥልጣን ላይ ሲወጡ የተኩት አህመድ ሲላንዮን ነበር።
     ፕሬዝዳንት ቢሂ የገዢው ፓርቲ ኩልሚዬ ፓርቲ ከ2010 ጀምሮ ሊቀመንበር ሆነው እያገለገሉ ነው።
     ጡረተኛው የአየር ኃይል ፓይለት ቢሂ በ1990ዎቹ የሶማሌላንድ የአገር ውስጥ ሚኒስትር ሆነው አገልግለዋል።
     የፕሬዝዳንት ቢሂ የሥልጣን ዘመን በኅዳር ወር 2022 ከማለቁ በፊት የምርጫ ቦርድ በገንዘብ እና ቴክኒካዊ ጉዳዮች ምርጫውን በማራዘሙ፣ የሕዝብ ተወካይ ምክር ቤት አባላት የሥልጣን ዘመናቸውን ለሁለት ዓመት ያህል አራዝመውላቸዋል።
     ነገር ግን ተቃዋሚ ፓርቲዎቹ ዋዳኒ እና ዩሲአይዲ ከዚህ በኋላ የአገሪቱ ፕሬዝዳንት አድርገው እንደማይቀበሏቸው አሳውቀዋል።
     በወቅቱ የነበረው ተቃውሞ እና ሕዝባዊ አመጽ የተረጋጋች የነበረችውን ራስ ገዟን ሶማሌላንድ ጸጥታ አደጋ ላይ ጥሎት ነበር።
     ሶማሊላንድ የራሷ የፖለቲካ ሥርዓት፣ ወታደራዊ እና የፖሊስ ኃይል እንዲሁም የራሷ መገበያያ ገንዘብ አላት።የፎቶው ባለመብት,GETTY IMAGES
     በሶማሌላንድ የመንግሥት አፈ ቀላጤ ሆኖ የሚያገለግለው ራዲዮ ሐርጌሳ ሲሆን በይፋ ፈቃድ ያገኘ በአገሪቱ የሚገኝ ብቸኛው ሬድዮ ጣብያ ነው።
     በርግጥ ከመንግሥት ቴሌቪዥን ማሰራጫ ጣብያ ጎን ለጎን የሚሠሩ የግል ቴሌቪዥን ጣብያዎች ይገኛሉ።
     መንግሥትን የሚተቹ መገናኛ ብዙኀን እና ጋዜጠኞች፣ ከጎረቤት ፑንትላንድ ጋር ያላትን የድንበር ውዝግብ የሚዘግቡትን ጨምሮ በመንግሥት ወከባ ይደርስባቸዋል።`,
     
     "input_text":"ኢትዮጵያ ሶማሊላንድ ያወጣችውን መግለጫ እንደምትቀበል የውጭ ጉዳይ ሚኒስትር ዲኤታው አመለከቱ",
     "target_text":`ራስ ገዟ ሶማሊላንድ እንደ ሀገር የሚያስቆጥራትን ዓለማ አቀፋዊ ዕውቅና ከኢትዮጵያ ለማግኘት ከስምምነት ላይ መድረሷን በመግለጽ ያወጣችውን መግለጫ የኢትዮጵያ መንግሥት እንደሚቀበለው የውጭ ጉዳይ ሚኒስቴር ሚኒስትር ዲኤታ አምባሳደር ምስጋኑ አርጋ አስታወቁ።
አምባሳደር ምስጋኑ በኤክስ ገጻቸው ባስተላለፉት መልዕክት የሶማሊላንድን መግለጫ እንቀበላለን ብለዋል።
ኢትዮጵያ ለወታደራዊ እና ለባሕር ንግድ አገልግሎት የሚውል የባህር በር ማግኘት የሚያስችላትን ስምምነት ከሶማሊላንድ ጋር መድረሷን ያስታወቀችው ሰኞ ታህሳስ 23፤ 2016 ዓ.ም. ነበር።
በዕለቱ ጠቅላይ ሚኒስትር ዐቢይ አሕመድ እና የሶማሊላንድ ፕሬዝዳንት ሙሴ ቢሂ ይህንን የተመለከተ የመግባቢያ ስምምነት እንደተፈራረሙ በሁለቱ መንግሥታት ይፋ ተደርጓል።
የሶማሊያ መንግሥት የኢትዮጵያ እና ሶማሊላንድ ስምምነት ተፈጻሚ ሊሆን አይችልም አለ
ከፊርማ ስነ ስርዓቱ በኋላ ለመገናኛ ብዙሃን መግለጫ የሰጡት የጠቅላይ ሚንስትሩ ብሔራዊ ደኅንነት አማካሪ አምባሳደር ሬድዋን ሁሴን በመግባቢያ ሠነዱ መሠረት ኢትዮጵያ ለ50 ዓመት የሚቆይ የባሕር ጠረፍ ሊዝ ስምምነት እንደምታገኝ ገልጸዋል።
ኢትዮጵያ በአንጻሩ የኢትዮ ቴሌኮምን ወይም የኢትዮጵያ አየር መንገድን ድርሻ ለሶማሊላንድ እንደምትሰጥ ሬድዋን አስታውቀዋል።
በስምምነቱ ላይ ንግግር ያደረጉት የሶማሊላንድ ፕሬዝዳንት ሙሴ ግን ሀገራቸው በሊዝ ለምትሰጠው 20 ኪሎ ሜትር ስፋት ያለው የባሕር ጠረፍ ተጨማሪ ጥቅም ከኢትዮጵያ እንደምታገኝ አመልክተዋል።
ፕሬዝዳንቱ በንግግራቸው፤ ኢትዮጵያ “ለሪፐብሊክ ኦፍ ሶማሊላንድ በይፋ ዕውቅና በመስጠት የመጀመሪያዋ አፍሪካዊ አገር ትሆናለች” ብለዋል።
ከ32 ዓመታት ገደማ በፊት ራሷን ከሶማሊያ ገንጥላ ነጻነቷን ያወጀችው ሶማሊላንድ እስካሁን ደረስ ከየትኛው ሀገር እንዲሁም አህጉራዊ እና ዓለም አቀፋዊ ተቋም እንደ ሀገር የሚያስቆጥራትን እውቅና አላገኘችም።
ከትላንቱ ስምምነት በኋላ የሶማሊላንድ የውጭ ጉዳዮች እና የዓለም አቀፍ ትብብር ሚኒስቴር ትላንት ምሽት ባወጣው መግለጫ ላይም የእውቅና ጉዳይ በተመሳሳይ ተስተጋብቷል።
ሚኒስቴሩ በመግለጫው ሶማሊላንድ ለኢትዮጵያ የባሕር በር ለመስጠት የመግባቢያ ስምምነት የተፈራረመችው በምላሹ “ዓለም አቀፋዊ እውቅና” ለማግኘት መሆኑን አስታውቋል።
“ይሄ ታሪካዊ ስምምነት ለሶማሊላንድ ሪፐብሊክ መደበኛ እውቅና በመስጠት ለባሕር ኃይሏ የባሕር በር እንደምታገኝ ያረጋግጣል” ሲል በመግለጫው የስምምነቱን ጭብጥ ያስረዳል።
የሱማሊላንድ ፕሬዝዳንት ሙሴም በኤክስ ገጻቸው ባጋሩት መልዕክት፤ “በመግባቢያ ስምምነቱ ኢትዮጵያ ለሶማሊላንድ ሪፐብሊክ እውቅና ስትሰጥ፤ ሱማሊላንድ ደግሞ ለ50 ዓመት በሚቆይ ሊዝ ለኢትዮጵያ ባሕር ኃይል እና ለንግድ አገልግሎት የሚውል ባህር ትሰጣለች” ሲሉ ይህንን ሀሳብ አጠናክረዋል።
ኢትዮጵያ ለሶማሊላንድ እውቅና ለመስጠት መስማማቷ ከሀርጌሳ በኩል በተደጋጋሚ ቢነሳም ከአዲስ አበባ በኩል በጉዳዩ ላይ የተሰጠ ማብራሪያም ሆነ ማረጋገጫ አልነበረም።`,
     
     "input_text":"እስራኤል የሐማስ ምክትል መሪን ሳሌህ አል-አሩሪን ቤይሩት ውስጥ ገደለች",
     "target_text":`እስራኤል የሐማስ ምክትል መሪ የሆኑትን ሳሌህ አል-አሩሪ በሊባኖስ መዲና ቤይሩት ውስጥ በድሮን ጥቃት ገደለች
እስራኤል የሐማስ መሪን ቤይሩት ውስጥ መግደሏ በሊባኖስ ላይ የተሰነዘረ ጥቃት እንዳልሆነ ብትገልጽም ጠላቶቿ ግን የበቀል ቅጣት ይጠብቅሻል ሲሉ ዝተዋል።
የእስራኤል ቃል አቀባይ እንደተናገሩት ከሆነ ሳሌህ አል-አሩሪ የተገደሉት በተጠና መልኩ በተወሰደ እርምጃ ነው።
ሐማስ ግድያውን ያወገዘ ሲሆን ሂዝቦላህ በበኩሉ በሊባኖስ ሉዓላዊነት ላይ የተፈፀመ ጥቃት ነው ሲል ክስተቱን ገልጾታል።
የሊባኖስ ጠቅላይ ሚኒስትር በበኩላቸው እስራኤል “ሊባኖስን ወደ... ግጭት ለመክተት” እየሞከረች ነው ሲሉ ከሰዋል።
የሊባኖስ መገናኛ ብዙሃን እንደዘገቡት ከሆነ የሐማስ ምክትል የፖለቲካ መሪ አሩሪ በደቡባዊ ቤይሩት በሰው አልባ አውሮፕላን ጥቃት ተገድለዋል። በጥቃቱ ሌሎች ስድስት ሰዎች ሲገደሉ ሁለቱ የሐማስ ወታደራዊ አዛዦች ሲሆኑ ቀሪዎቹ ደግሞ የቡድኑ አባላት ናቸው።
አሩሪ የሐማስ የጦር ክንፍ በሆነው በአልቃሳም ብርጌድ ውስጥ ቁልፍ ሰው ሲሆኑ የቡድኑ መሪ እስማኤል ሃኒያህ የቅርብ አጋር ነበሩ። ሊባኖስ ውስጥ በመቀመጥ በቡድናቸው እና በሂዝቦላ መካከል እንደ አገናን ድልድይ ሲያገለግሉ ቆይተዋል።
የእስራኤሉ ቃል አቀባይ ማርክ ሬጅቭ እስራኤል ግድያውን መፈጸሟን ባያረጋግጡም “ማንም ያድርገው ማን ይህ በሊባኖስ ግዛት ላይ የተቃጣ ጥቃት እንዳልሆነ ግልጽ መሆን አለበት” ሲሉ ለኤምኤስኤንቢሲ ተናግረዋል።
የሐመስ መሪ የተገደሉትበት ሕንጻየፎቶው ባለመብት,AFP
መስከረም 26 የተፈጸመባትን ጥቃት ተከትሎ እስራኤል ከሐማስ ጋር ወደ ጦርነት ከገባች ወዲህ የ57 ዓመቱ አሩሪ የተገደሉት ከፍተኛው የቡድኑ ኃላፊ ናቸው።
እስራኤል በጋዛ ላይ ባደረሰችው ጥቃት አብዛኛዎቹ ሴቶች እና ህጻናት የሆኑ ከ22 ሺህ በላይ ፍልስጤማውያን ተገድለዋል ሲል በጋዛ የሚገኘው እና በሐማስ የሚመራ የጤና ጥበቃ ሚኒስቴር አስታወቋል።
በጋዛ ጦርነት ከተጀመረ ወዲህ ሂዝቦላህ በርካታ ሮኬቶችን ወደ እስራኤል ከማስወንጨፍ ባለፈ ከእስራኤል ጦር ጋር በርካታ ግጭቶች ውስጥ ገብቷል።
የሊባኖስ መንግስት የዜና ወኪል እንደዘገበው ከሆነ አሩሪ በደቡባዊ ቤይሩት በሚገኘው በሐማስ ጽህፈት ቤት ላይ በተፈጸመ የእስራኤል ሰው አልባ አውሮፕላን ጥቃት መሞታቸውን ገልጿል።
ለሮይተርስ የዜና ወኪል ሃሳቡን የሰጠ አንድ የዓይን እማኝ የእሳት አደጋ ተከላካዮች እና የህክምና ባለሙያዎች አንድ ሰማይ ጠቀስ ህንጻ ዙሪያ ተሰብስበው መመልከቱን ተናግሯል። የህንጻው ሦስተኛ ወለል ላይ መመታቱን አክሏል።
በማህበራዊ ድረ-ገጾች ላይ የተለቀቀ ቪዲዮ በተጨናነቀው የመኖሪያ አካባቢ በእሳት የተያያዘ መኪና እና በሕንፃዎች ላይ ከፍተኛ ውድመት መድረሱን ያሳያል።
የሐማስ የፖለቲካ ክንፍ መሪ የሆኑት ሃኒያህ ጥቃቱን “አሳፋሪ... የሽብር ተግባር፣ የሊባኖስን ሉዓላዊነት የጣሰ እና የጦርነት ቀጠናው ለማስፋፋት ያለመ” ሲሉ ጠርተውታል።
ሂዝቦላህ የአሩሪ ሞት “በሊባኖስ፣ በህዝቦቿ፣ በደህንነቷ፣ ሉዓላዊነቷ እና በተቋሞቿ ላይ የተፈጸመ ከባድ ጥቃት ነው” ብሎ እንደሚቆጥረው ገልጿል።
ጥቃቱ በጦርነቱ ሂደት ውስጥ አደገኛ ዕድገት የሚፈጥር ነው ... እናም ሂዝቦላህ ይህ ወንጀል ያለ ምላሽ እና ቅጣት ፈጽሞ እንደማያልፍ እናረጋግጣለን ብሏል።
የሐማስ እና የሄዝቦላ ዋነኛ ደጋፊ የሆነችው ኢራን የአሩሪ ግድያ ያለምንም ጥርጥር ሌላ የተቃውሞ ደም መፋሰሶችን እንደሚያቀጣጥል ተናግራለች።
የሊባኖሱ የውጭ ጉዳይ ሚኒስትር አብደላ ቡ ሀቢብ ለቢቢሲ ራዲዮ 4 እንደተናገሩት መንግስታቸው ከሂዝቦላህ ጋር እየተነጋገረ ነው። ምላሽ እንዳይሰጡ ብንሠራም ግን እኛ ይህን አድርጉ አታድርጉ ብለን አንነግራቸውም። በዚህ ረገድ ከእነሱ ጋር እንነጋገራለን።
በሚቀጥሉት 24 ሰዓታት ውስጥ “ምላሽ ይስጡ ወይም አይስጡ” ግልጽ የሚሆን ይሆናል። አክለውም “ጉዳዩ በጣም ያሳስበናል። ሊባኖስ ወደ ጦርነቱ መግባት አትፈልግም። ሂዝቦላም መግባት አይፈልግም።”
የእስራኤሉ ጠቅላይ ሚኒስትር ቤንያሚን ኔታንያሁ የሐማስ መሪዎችን ባሉበት ቦታ ሁሉ እንደሚወገዱ ከዚህ ቀደም ቃል ገብተዋል።
የእስራኤል መገናኛ ብዙሃን እንደዘገቡት ከሆነ አሩሪ በዌስት ባንክ የሚገኘውን የሃማስ ወታደራዊ ክንፍ መሪ ከመሆን ባለፈ በአካባቢው የሚፈጸሙ ጥቃቶችን ይቆጣጠራሉ።
እአአ በ 2014 በዌስት ባንክ ሦስት እስራኤላውያን ታዳጊዎችን በማፈን እና በመግደል ላይ ተሳትፎ እንደነበራቸው ሪፖርቶች ገልጸዋል። በሌሎች ጥቃቶች ምክንያት ደግሞ በእስራኤል እስር ቤቶች ታስረውም ነበር።
ዘ እስራኤል ታይምስ የተባለው ጋዜጣ በበኩሉ ከኢራን እና ከሂዝቦላ ጋር በጣም ጥብቅ ግንኙነት ካላቸው የሐማስ ባለስልጣናት አንዱ እንደነበሩም ዘግቧል።`,
     
     "input_text":"ኢትዮጵያና ሶማሊላንድ ስለፈረሙት የመግባቢያ ሰነድ እስካሁን የምናውቀው",
     "target_text":`ኢትዮጵያ የባሕር በር ያስገኝላታል የተባለው ስምምነት የፈረመችው የኢትዮጵያ አየር መንገድ ድርሻን ሰጥታ 20 ኪሎ ሜትር የሚሸፍን የባሕር ጠረፍ ለመቀበል ከስምምነት ደርሳ መሆኑ ተገልጧል።
ብሉምበርግ በዘገባው ኢትዮጵያ በቀይ ባሕር ላይ፣ የባሕር በር የሚያስገኝላትን የመግባቢያ ስምምነት ከራስ ገዟ ሶማሊላንድ ጋር የተፈራረመችው በመጠን ያልተገለጸውን የአየር መንገዱን ድርሻ ለመስጠት ተስማምታ ነው ብሏል።
ኢትዮጵያ ከሶማሊያ ተገንጥላ ራስ ገዝ ከሆነችው ሶማሊላንድ ጋር የባሕር በር ለማግኘት የሚያስችላትን የመግባቢያ ሰነድ ትናንት መፈራረሟ ይታወሳል።
የጠቅላይ ሚኒስትሩ ጽሕፈት ቤት ስምምነቱን ተከትሎ ባወጣው መግለጫ፤ “የመግባቢያ ሰነዱ ኢትዮጵያ የባሕር በርን በአስተማማኝ ሁኔታ ለመጠቀም ያላትን ፍላጎት ዕውን ለማድረግ መንገዱን ይጠርጋል” ብሏል።
ትናንት በነበረው የመግባቢያ ሰነድ ፊርማ ላይም የጠቅላይ ሚንስትሩ ብሔራዊ ደኅንነት አማካሪ አምባሳደር ሬድዋን ሁሴን ኢትዮጵያ ለምታገኘው የባሕር በር በምላሹ ለሶማሊላንድ ከቴሌ ወይም ከአየር መንገዱ ድርሻ ልታገኝ እንደምትችል ጠቁመዋል።
አምባሳደር ሬድዋን ሁሴን በንግግራቸው፤ “. . . በቴሌኮምም ይሁን፤ በአየር መንገድ ጥቅም የሚያስገኙ መሠረተ ልማቶች ድርሻ ለመስጠት የሚያስችል ዕድል አለው [የመግባቢያ ስምምነቱ]” ሲሉ ሶማሊላንድ ከመግባቢያ ሰነዱ ልታገኝ የምትችለውን ጥቅም ጠቁመዋል።
የብሔራዊ ደኅንነት አማካሪው ራስ ገዟ ሶማሊላንድ ጥቅም ከሚያስገኝላት መሠረተ ልማት የምታገኘው ድርሻ ምን ያህል ይሆናል የሚለው እንዲሁም ኢትዮጵያ ለምን ያህል የሊዝ ወቅት ምን ያህል ትከፍላለች የሚለው በዝርዝር ውይይቶች ወደፊት ይወሰናል ብለዋል።
ጠቅላይ ሚኒስትር ዐቢይ አሕመድ ያለፈው ኅዳር 04/2016 ዓ.ም ለሕዝብ ተወካዮች ምክር ቤት በሰጡት ማብራሪያ የባሕር በርን በተመለከተ “ማንንም የመውረር ፍላጎት የለንም” ካሉ በኋላ “በቢዝነስ ሕግ ግን የማያወላዳ ምርጫ እንፈልጋለን” ማለታቸው ይታወሳል።
ጨምረውም የኢትዮጵያ የባሕር በር ፍላጎት “በንግግርና በቢዝነስ ካልተፈታ ምን እንደሚያጋጥም መገመት አይቻልም። ግን ኢትዮጵያ ወደ ኤርትራ፣ ወደ ጅቡቲ፣ ወደ ሶማሊያ፣ ወደ ኬንያ ወይም ወደ ሌላ ጎረቤቶቿ አንድ ጥይት የመተኮስ ፍላጎት የላትም። በሉአላዊነታቸው ላይም ጥያቄ የላትም” ማለታቸው አይዘነጋም።
አያይዘውም ኢትዮጵያ ፋላጎቷን ለማሳካት የኢትዮጵያ አየር መንገድን እና ሕዳሴ ግድብን ጨምሮ ሌሎች አማራጮችን በጋራ ለመጠቀም ዝግጁ መሆኗን አንስተዋል።`,
     
     "input_text":"የሶማሊያ መንግሥት የኢትዮጵያ እና ሶማሊላንድ ስምምነት ተፈጻሚ ሊሆን አይችልም አለ",
     "target_text":`የሶማሊያ ፌደራል መንግሥት ኢትዮጵያ እና ራስ ገዟ ሶማሊላንድ ትናንት የደረሱት ስምምነት ሕጋዊ መሠረተ የሌለው እና ተፈጻሚ ሊሆን የማይችል ነው አለ።
የሶማሊያ መንግሥት የአገሪቱ ካቢኔ ካደረገው አስቸኳይ ስብሰባ በኋላ ባወጣው መግለጫ ኢትዮጵያ የሶማሊያ አካል ከሆነችው ሶማሊላንድ ጋር የደረሰችው ስምምነት ፈጽሞ ተቀባይነት የለውም ብሏል።
ኢትዮጵያ ከሶማሊያ ተገንጥላ ራስ ገዝ ከሆነችው ሶማሊላንድ ጋር የባሕር በር ማግኘት የሚያስችላትን የመግባቢያ ሠነድ ትናንት መፈራረሟ ይታወሳል።
ይህ ስምምንት ኢትዮጵያ በቀይ ባሕር ላይ ለወደብ እና ለጦር ሰፈር ልማት የሚውል 20 ኪሎ ሜትር የባሕር ጠረፍ እንድታገኝ የሚያስችላት ሲሆን በምላሹ ሶማሊላንድ ከኢትዮጵያ አየር መንገድ ድርሻ እንዲሁም እንደ አገር ከአዲስ አበባ እውቅና እንደምታገኝ ተዘግቧል።
ኢትዮጵያ እና ሶማሊላንድ ይህን የጋራ የመግባቢያ ሠነድ ታሪካዊ ሲሉ ቢገልጹትም በሶማሊያ በኩል ጠንካራ ትችት ተሰንዝሮበታል።
ኢትዮጵያ እና ሶማሊላንድ ይህን የመግባቢያ ሠነድ ትናንት በአዲስ አበባ መፈራረማቸውን ይፋ ካደረጉ በኋላ የሶማሊያ መንግሥት ካቢኔ ለአስቸኳይ ስብሰባ ተጠርቷል።
ከካቢኔው አስቸኳይ ስብሰባ በኋላ የሶማሊያ መንግሥት ባለ 9 አንቀጽ የውሳኔ ሃሳብ አስተላልፏል።
የሶማሊያ ፌደራል መንግሥት ኢትዮጵያ እና ራስ ገዟ ሶማሊላንድ ትናንት የደረሱት ስምምነት ሕጋዊ መሠረተ የሌለው እና ተፈጻሚ ሊሆን የማይችል ነው አለ።
የሶማሊያ መንግሥት የአገሪቱ ካቢኔ ካደረገው አስቸኳይ ስብሰባ በኋላ ባወጣው መግለጫ ኢትዮጵያ የሶማሊያ አካል ከሆነችው ሶማሊላንድ ጋር የደረሰችው ስምምነት ፈጽሞ ተቀባይነት የለውም ብሏል።
ኢትዮጵያ ከሶማሊያ ተገንጥላ ራስ ገዝ ከሆነችው ሶማሊላንድ ጋር የባሕር በር ማግኘት የሚያስችላትን የመግባቢያ ሠነድ ትናንት መፈራረሟ ይታወሳል።
ይህ ስምምንት ኢትዮጵያ በቀይ ባሕር ላይ ለወደብ እና ለጦር ሰፈር ልማት የሚውል 20 ኪሎ ሜትር የባሕር ጠረፍ እንድታገኝ የሚያስችላት ሲሆን በምላሹ ሶማሊላንድ ከኢትዮጵያ አየር መንገድ ድርሻ እንዲሁም እንደ አገር ከአዲስ አበባ እውቅና እንደምታገኝ ተዘግቧል።
ኢትዮጵያ እና ሶማሊላንድ ይህን የጋራ የመግባቢያ ሠነድ ታሪካዊ ሲሉ ቢገልጹትም በሶማሊያ በኩል ጠንካራ ትችት ተሰንዝሮበታል።
ኢትዮጵያ እና ሶማሊላንድ ይህን የመግባቢያ ሠነድ ትናንት በአዲስ አበባ መፈራረማቸውን ይፋ ካደረጉ በኋላ የሶማሊያ መንግሥት ካቢኔ ለአስቸኳይ ስብሰባ ተጠርቷል።
ከካቢኔው አስቸኳይ ስብሰባ በኋላ የሶማሊያ መንግሥት ባለ 9 አንቀጽ የውሳኔ ሃሳብ አስተላልፏል።
“አዲስ ነገር ቢመስልም፤ ሳይጠበቅ የተፈጠረ ነገር አይደለም”
በተያያዘ ዜና የሶማሊያ ፕሬዝዳንት ሐሰን ሼይክ ሞሐሙድ ኢትዮጵያ እና ራስ ገዟ ሶማሊላንድ ትናንት የደረሱት ስምምነት “ሳይጠበቅ የተፈጠረ ነገር አይደለም” የሚል አስተያየት ሰጥተዋል።
“ትናንት ታኅሣሥ 22 በአዲስ አበባ የሆነው፤ አዲስ ነገር ቢመስልም፤ ሳይጠበቅ የተፈጠረ ነገር አይደለም” ብለዋል።
ፕሬዝዳንቱ ዛሬ ለአስቸኳይ ስብሰባ ለተቀመጠው የአገሪቱ ካቢኔ ባደረጉት ንግግር ስምምነቱ ዓለም አቀፍ ሕጎችን እና የተለመዱ አሰራሮችን ስለሚጻረር ተፈጻሚ ሊሆን ሊሆን አይችልም።
ፕሬዝዳንቱ ለሶማሊላንድ መንግሥት እና ሕዝብ ባስተላለፉት መልዕክት “ኢትዮጵያ እውቅና ልትሰጣችሁ አትችልም። ምንም እንኳ ልዩነቶች ቢኖሩንም የሶማሊ ሕዝብ በእናንተ ላይ የጠላትነት ስሜት የለውም” ብለዋል።
ፕሬዝዳንቱ ኢትዮጵያን በተመለከተ ሲናገሩ ደግሞ “ጎረቤታሞች ነን። እንደ የአየር ንብረት ለውጥ ያሉ ፈታኝ ሁኔታዎች ባሉበት ወቅት በሰላም ተቻችለን ለመኖር መጣር አለብን። እንደዚህ ያሉ አንገብጋቢ ጉዳዮችን በሰላማዊ እና በትብብር መንፈስ መቅረብ ይገባል እንጂ በአፍሪካ ቀንድ ውጥረትን ማባባስ ተገቢ አይደለም” ብለዋል።
ሕዝቡ ይረጋጋ
የሶማሊያ ጠቅላይ ሚንስትር ሐምዛ አብዲ ባሬ በበኩላቸው የሶማሊያ ሕዝብ እንዲረጋጋ ጥሪ አቅርበዋል።
ጠቅላይ ሚንስትሩ፤ “የሶማሊ ሕዝብ እንዲረጋጋ አሳስባለሁ፤ አንድ ላረጋግጥላችሁ የምፈልገው አገራችንን እንደምንከላከል ነው። የትኛውም መሬታችን፣ የባሕር ወይም የአየር ክልላችን አይጣስም። በየትኛውም ሕጋዊ አማራጭ እንከላከላለን” ብለዋል።
ጠቅላይ ሚንስትር ሐምዛ ጨምረውም “በሰሜንም ይሁን በደቡብ ባለው ሕዝባችን ድጋፍ አገራችንን መከላከል እንደምንችል እርግጠኛ ነኝ” ብለዋል።
`
